# Welkom bij de Github Workshop van Avans Hogeschool
In de derde periode van het eerste jaar ga je aan de slag met het versiebeheersysteem git. Tijdens de eerste twee proftaken heb je ontdekt dat het best lastig is om met elkaar software te realiseren. Wie heeft de laatste versie? Op welke manier voeg je code toe die anderen hebben gemaakt? Kunnen we nog terug naar een werkende versie? Welke wijzigingen heeft iemand allemaal gemaakt? Allerlei vragen die mogelijk gesteld zijn gedurende deze projecten.

Samen software ontwikkelen is dan ook best lastig. Om dit goed te doen is een versiebeheersysteem écht nodig. Werken met een versiebeheersysteem dient voor ons een tweede natuur te worden. Binnen deze workshop ga je dan ook leren hoe je dat moet doen. Je krijgt theorie over versiebeheersystemen om ervoor te zorgen dat je ook met andere systemen kan werken. Binnen deze workshop gaan we leren hoe we met git om moeten gaan.

# Doelstelling
Het ontwerpen van de GitHub workshop dat het écht een workshop wordt, waarbij studenten zich voorbereiden en tijdens de workshop aan de slag gaan met een casus. Tevens zorgen voor geen “overload” voor de studenten.

# Leerdoel
Je werkt met git aan het ontwikkelen van softwareopdrachten en gebruikt hierbij guthub.com en Git(Kraken), zodanig dat je het Git versiebeheersysteem zonder problemen in de proftaak kan toepassen.
 
# Workshops
Dit leerdoel wordt bereitk door een goede voorbereiding en het meedoen aan de workshops. In de workshops gaan we direct aan de slag met git en het ontwikkelen van software in Java. Zorg dat je goed voorbereid bent! Zonder voorbereiding is de workshop niet goed te volgen en loop je achter op je medestudenten. De volgende drie workshops worden gegeven:

1.	Hello Git! – Je creëert een eigen git repository en werkt de workshopopdrachten door, zodanig dat je de Git commando’s correct kan toepassen.
2.	Working flow Git! – Je past de werkwijze van versiebeheer toe tijdens het uitwerken van de workshopopdrachten, zodanig dat je binnen de deze gestructureerde werkwijze correct kan toepassen.
3.	Working together with Git! – Met de proftaakgroep zet je samen de werkwijze en git repository op, zodanig dat je samen gestructureerd kan werken aan de software.

Succes!